# -*- mode: mandoku-view; -*-
#+TITLE: 樂軒集
#+DATE: 2015-08-25 00:00:27.866542
#+PROPERTY: ID KR4d0240
#+PROPERTY: BASEEDITION WYG    
#+PROPERTY: JUAN 卷二
<pb:KR4d0240_WYG_002-1a>¶
欽定四庫全書¶
　樂軒集巻二¶
　　　　　　　　　　　　　宋　陳藻　撰¶
　詩¶
　　子從生兒席上作¶
我身如浮雲出入無程期别君夫與婦戲約歸來時夫¶
問婦何娠我卜生男兒出房拜阿姑我得酣酒巵遊脱¶
城山屐香聞漁市炊雖無童僕遣若有音信知囘思一¶
<pb:KR4d0240_WYG_002-1b>¶
紀先君吟弄瓦詩亦開滿月筵我行適值之親交信有¶
縁飲啄主者誰前言成䜟兆笑訝因陳詞詩法久無辭¶
請繼闗雎為十九成數終隂偶配陽奇晉文在外還覇¶
業一朝基伉儷今幾秋倒指恰如兹造化安排生必也¶
非凡兒¶
　　與景晦¶
鄉閭好事喜人傳聞説當初賦斷弦得暇灌花花造化¶
有方種藥藥神仙忽看脚下相隨處又是人間别様天¶
<pb:KR4d0240_WYG_002-2a>¶
數畝南園誰更管任他荒草欲平肩¶
　　丘叔喬八十¶
樂欲永千年愁難禁一夕大家於此且貪生八十孩兒¶
題向額今朝門下慶相符坐有繡衣為上客況乎二弟¶
古稀餘左酬右勸皆精力阿婆纔小三五秋卜㛰日者¶
神無敵燈火鰲山弧矢晨姓名往往登仙籍借問人間¶
見幾多荅云造化慳斯席¶
　　丘子中生日¶
<pb:KR4d0240_WYG_002-2b>¶
名卿先達陳君舉年將三十登州補袖中有啓謝主文¶
為縁場屋新推許斯翁自小學雕蟲性情樸直浮誰語¶
旗鈴絶不到門庭却有兒郎能戰取髙名前日掛縣庠¶
引此壽觴來獻父莫嫌小勝未當論知是敘封初步武¶
　　中元連宿竹園劉叔嘉宅¶
朝朝風雨過中元已熟之禾未易存正是忙時人却暇¶
且偷佳節倒芳尊¶
　　仲秋過盧北山子俞嘗新醖作¶
<pb:KR4d0240_WYG_002-3a>¶
白秫新收釀得紅洗鍋吹火煮油葱莫嫌傾出清和濁¶
勝是嘗來辣且濃¶
　　過盧北山¶
西成課罷赴羣居中路誰家倦憇予恰見主人方早起¶
簷前觀我所為書¶
　　盧子俞幼孫晬日¶
我與良翁似有縁命名與述戰龍天事忙不記垂弧旦¶
恰到渠家遇晬筵¶
<pb:KR4d0240_WYG_002-3b>¶
　　小除過盧子俞作¶
今夜人間是小除歸途迂曲訪(一作/過)君居村深事簡携¶
杯外閒把詩篇細卷舒¶
　　賀劉叔猷為用甫納婦¶
生平小我一全干十五字問揚雄難納幣孟冬猶丱角¶
記得迎長方祀冠倒指新春五十七先春女嫁男㛰畢¶
采真園裏東風囘主公無事花添色少貧嗟我老更貧¶
塵累何時是了人況且郎君賦語神使我見兒秖欲嗔¶
<pb:KR4d0240_WYG_002-4a>¶
　　百丈書懷寄丘子深¶
離騷休唱逐臣愁此曲思君可寄不百歳都來如過客¶
一生大半似幽囚那堪泣玉空懷寶剛道雕蟲勝飯牛¶
山館無聊春睡美日髙丈五正䝉頭¶
　　紅泉明日還福清作¶
獨坐無聊日已西忽經蒜嶺過漁溪一枝何處空歸去¶
却整行裝羨鳥栖¶
　　誦中庸¶
<pb:KR4d0240_WYG_002-4b>¶
端把中庸誦一篇眼前神物頓森然塵埃掃盡無他慮¶
儘管髙樓自在眠¶
　　梅¶
野水橋邉幾樹梅歳寒欵欵向人開精神别帶陽春到¶
造化勻分臘月來滿眼松筠皆臭味一天霜雪是胚胎¶
看花逺地身還老買屋何年手自栽¶
　　城山¶
雲霧成佳景天明又幾囘忽攜詩句入别放畵圖開逺¶
<pb:KR4d0240_WYG_002-5a>¶
樹沉如立行歌去似來小舡衝雨過髙栁接湖栽月自¶
孤青月臺呼恠石臺故園無夢想近擬築巖隈¶
　　壺山二首¶
萬古凌空孤拄軒百年那得此身存醉醒欲掃雲開眼¶
興逸誰歸月掩門走遍莆陽隨處有遊觀天下見人論¶
細瞻五岳神來舎旁聳諸山勢更尊¶
逺看顛狂近轉迷有才老死便幽棲咄嗟萬里雲彌合¶
昏黑孤城日正西北極河通千澗近中央天接兩傍低¶
<pb:KR4d0240_WYG_002-5b>¶
頓令病眼還蘇醒誰向他山更品題¶
　　虎溪¶
四圍山木合百磴屋簷重古穴成幽井疎林散曉峰響¶
泉那更月啼鳥此無冬臺上朝朝看天邉處處供¶
　　過延平書懷¶
幾程便要買歸舟身在延平已倦遊但有菜羮供祭祀¶
人生何必到融州¶
　　　紀夢¶
<pb:KR4d0240_WYG_002-6a>¶
自從弱冠為游子玉融丹井壺山市哦詩不用著工夫¶
已謫牂柯四千里栁侯未五十羅池作刺史翰苑失詞¶
華蛟龍怨泥滓我今四十貧無官六合飄零到融水來¶
時三宿栁城村再拜前賢我如此才卑何怨嗟且述西¶
征始奔走豈吾心跬步思桑梓江右湖湘抵桂林青山¶
爭獻雙眸美青山縱好興不生萬斛覊愁懷抱裏夜長¶
正好夢征夫何早起合眼見故鄉開眼知行李交朋無¶
恨别親戚常孔邇天明同登途薄暮共棲止一更春酒¶
<pb:KR4d0240_WYG_002-6b>¶
熟街頭逢伯氏二更桑麻園仲氏談生理三更四更平¶
時往還人見我早歸呼我喜五更茅店寒鄰鷄振吾耳¶
忽驚身在竹床眠天外七閩何處是雙淚汪汪沾布被¶
　　過臨川懷劉氏弟兄¶
臨川幾日到長沙聞道黔南路更賖行見一村籬落好¶
誰家此住憶君家¶
　　過新喻¶
四顧茫茫水接天逺山如卧白雲邉馬頭忽看孤峰起¶
<pb:KR4d0240_WYG_002-7a>¶
錯喜鄉關是目前¶
　　宿衡陽¶
一見行人一下車行人都説異鄉居别來閩嶺三千里¶
夜宿衡陽夢寄書¶
　　自哂¶
且安愚分住天涯休問明朝買馬囘濠上有人留此老¶
去年不到異鄉來¶
　　題清暉樓¶
<pb:KR4d0240_WYG_002-7b>¶
兹樓名郡郭何處别林泉一水遥通蜀千崕利插天鸕¶
鷀晴舞雪桑柘月生烟欲醉囊羞澁愁看度兩年¶
　　融州西樓望山¶
西樓門外數峯青合看芙蓉展看屏囘首東郊晴日出¶
千人躍馬上天庭¶
　　融州除夜寄福清劉九兄¶
臘月牂柯三十日相思覔句上譙樓遥知今夜柴爐㑹¶
説我無家更逺遊¶
<pb:KR4d0240_WYG_002-8a>¶
　　題融州城樓¶
除却譙樓環廨舎蕭條市井客懷悲髙髙下下山無數¶
淺淺深深江有時大布紅裙猺女著半規白扇野人持¶
城中昨夜亡羊豕聞得誰家虎入籬¶
　　融州望鄉¶
故國來來八十程登樓迷却桂州城望鄉不分千山隔¶
上趂金烏日裏行¶
　　東樓夜望¶
<pb:KR4d0240_WYG_002-8b>¶
愁來無酒話無人明月樓中萬里身説與長江流水去¶
汝今穿海入吾閩¶
　　客中書事¶
千載蠻風尚有存此來聞見不堪論猪膏澤髪湘南婦¶
牛勃塗門嶺右村行客下床調瘴藥吏人抱甕灌蔬園¶
豈無佳麗堪娯目别有淒凉只斷魂¶
　　秋雨¶
梅花五鼓城頭角吹向愁人枕前落一聲心膽碎無餘¶
<pb:KR4d0240_WYG_002-9a>¶
三聲兩聲那更作天明起坐壁為鄰簷外垂垂秋雨脚¶
雨脚强髩毛弱若為一滴白幾莖縱使赤松猶老却¶
　　冬日¶
冬日何曾短寒更有許長紅爐那作伴白髪早還鄉舊¶
酒誰賖飲新詩自冩藏故人思不見獨遶野梅香¶
　　冬日融州絶句¶
四隻漁舡叩板木幾家茅屋長兒孫天寒水淺江成路¶
地僻人稀郭賽村¶
<pb:KR4d0240_WYG_002-9b>¶
　　東寧初夏得叔達書自都下來言去秋與鄉薦尋¶
　　　聞下第想就試上庠賦詩寄之¶
天涯無伴只思渠知在杭州有故廬閩嶺秋空翔一鶚¶
融江夏日煮雙魚合看髫齕登科去却有髭鬚落第初¶
太學好還元祐體松峬莫便賦歸歟¶
　　余融州生日¶
牂柯相遇説長年一在公堂一洞天清逺使君黄石老¶
西周柱史混元仙¶
<pb:KR4d0240_WYG_002-10a>¶
　　春日¶
獨上譙樓日一廻春風桃李滿城開狂夫欲語無人聴¶
呼取閒雲共酒盃¶
　　融州東樓¶
燈火無蠻市江山遶暗城漁舟闗柝響野燒日頭生雨¶
闊千村暝天髙一月行夜樓多好景都不礙隂晴¶
　　别融州¶
兩年為客憶鄉關樽酒何時别此間今日移舟出城市¶
<pb:KR4d0240_WYG_002-10b>¶
多情却戀眼中山¶
　　謁羅池廟¶
　　　友人余子畏嘗以詩戲余尾聨云我合焚香夜¶
　　　深坐等君頭白栁州來後余有東寧之役過栁¶
　　　州界謂前詩應於此矣及泛江東還謁羅池廟¶
　　　乃知行止前定¶
平生不作羅池夢今日還來謁栁祠忽憶故人曽得句¶
鬼神先我七年知¶
<pb:KR4d0240_WYG_002-11a>¶
　　真仙洞¶
洞裏清溪可泛舟入觀洞府出髙丘老耼尸解今還在¶
黄帝生前有此不滴乳解添無數巧攜燈何用不曾幽¶
乾坤自大人身小拳石空中作勝遊¶
　　寄呉提幹¶
不見河南二十年若為再拜畫堂前來尋八桂𤓰期滿¶
歸訪蒼梧蓮幕遷幸對夫人如母在喜看令子似公賢¶
府僚共約黄花去業已還鄉種薄田¶
<pb:KR4d0240_WYG_002-11b>¶
　　别王司法¶
維舟江㟁偶相鄰還與吾翁是故人顔貌不知今日改¶
姓名方記舊時親少年壯筆生應貴白髪青衫今尚貧¶
一笑羊城聊適意明朝話别兩酸辛¶
　　題靜江¶
桂林多洞府疑是館群仙四野皆平地千峰直上天¶
　　舟行¶
衆流江漸闊百恠石如生錯聴人聲閙空岩荅槳鳴¶
<pb:KR4d0240_WYG_002-12a>¶
　　過桂平¶
嶺南太半尚鴻荒城壁空堅草莽長忽到潯州江上飲¶
喜他風物近吾鄉¶
　　過象州¶
都無一物作生涯坊巷蕭條有幾家料得寒梅應悵恨¶
滿城開作寂寥花¶
　　過海豐¶
梅花結子已紅青歸路猶愁一月程忽聴兒音鄉語熟¶
<pb:KR4d0240_WYG_002-12b>¶
不知方到海豐城¶
　　除夜憶福清塘東諸友¶
去年除夜作吟思除夜今年久别離幸喜此身貧却健¶
柴爐更隔一年期¶
　　喜次漳浦¶
江灘已過瘴烟收野象逢人自縮頭官路十程如砥去¶
舉杯先賀到漳州¶
　　次韻林子衡惡夢之什¶
<pb:KR4d0240_WYG_002-13a>¶
昔人賡詩不賡韻韻恐不與事相關後人未得詩中趣¶
賡得韻來誇甚難相逢索我一夢吟我欲可以呈孔顔¶
若要夜間無惡夢朝朝心鏡好頻看¶
　　憎吏行¶
人逢胥吏靣唾欲擣其胸傷哉彼何罪造化生蛇蟲田¶
宅世無有妻孥腹屢空人家詞訟起踊躍時命通天性¶
本懷惡煎熬仍怕窮得錢即歡喜道理那能公州府珍¶
寶饋縣官筵席供吏贓黥且死州縣多寛容三尺既虛¶
<pb:KR4d0240_WYG_002-13b>¶
設民寃訴髙穹髙穹不垂耳官吏屋俱豐¶
　　訟田行¶
樂軒世俗文不工場屋此生難遭逢百年餓死真可惜¶
人命只在田畝中逺行直到西融州客裝收拾來歸休¶
江灘象窟百無憂却䧟人心危險頭海上曾琚本亭户¶
日在公門騁詞訴下鄉老嫗何大娘小郎遺業孤女當¶
主婚老嫗貪聘資將女嫁與曾琚兒女將三十年及格¶
依法賣田何所疑樂軒信己因信人豈識兩家俱不仁¶
<pb:KR4d0240_WYG_002-14a>¶
曾琚文約只要錢錢被何偷反訟田牙緋縣宰坐縣亭¶
官是堂除豈不精老胥代判為縱横知縣依書那得平¶
却監媒人宋五九備錢還我錢何有提㸃八州刑獄使¶
重念八州寃曲事許人越訴榜通衢有狀不禁攔軺車¶
軺車曉出平旦歸千人百人周四圍車中呼入使者笑¶
觀感人多涕沾衣笑者笑何意吾不聰明渠不至感者¶
泣何為赴愬容易殊曩時文書山積難稽考胥吏依前¶
顔色好樂軒辭説如直弦外臺判下不改前州府監錢¶
<pb:KR4d0240_WYG_002-14b>¶
何嫗還吏人掌客生艱難因循六十日公事無了畢胥¶
徒去復來索酒需財食樂軒一片杞菊懷遂令奔走生¶
塵埃春雨吹散春風囘奇花異卉相迎開百千阿堵何¶
足道鳴呼何媪豈人哉叱散胥徒吾不取抱琴横膝眠¶
空齋¶
　　阿凡初冠覔詩¶
後人猶識前賢子祇是廼翁文字行為報阿凡今既冠¶
莫教只託網山名¶
<pb:KR4d0240_WYG_002-15a>¶
　　愁夢¶
天作閒愁催我老夜長猶自怕天明日中料想先成夢¶
白上髭鬚數十莖¶
　　戲題宏仲飲亭酒肆¶
老去雖貧有酒壚秫田自種暫時沽閨中不解為慳婦¶
猶問劉郎燕客無¶
　　黄檗香爐峰¶
黄檗寺前猶突兀祖師塔外别安排香爐好是中央小¶
<pb:KR4d0240_WYG_002-15b>¶
無數峰巒拱揖來¶
　　叔達及第書走筆荅之¶
君在臨安落第時我從融水寄君詩君歸莆陽為薦首¶
我到漁溪餞君酒龍飛唱第才俊多健筆如君非甲科¶
終然學問有知己姓名不記今卑矣人靈世上如豺虎¶
我行厄運遭其侮白頭膠漆變須㬰一靣那知深肺腑¶
書報青山七月還開書已覺開愁顔何時七月聴君話¶
話我年來路轉囏¶
<pb:KR4d0240_WYG_002-16a>¶
　　擬卜居¶
向來為客愛塘村幾度天邉入夢魂恰到塘村心已嬾¶
不知何處立柴門¶
　　冬日南谷讀書¶
列岫開平野修墻隠宻林暗泉聞雨響寒日覺冬深眠¶
底孤村近雲邉小樹侵何須錢買屋空寺足閒吟¶
　　夜行偶成¶
脚踏横塘外氏村忽瞻北極動歸魂貧姑生理凋零盡¶
<pb:KR4d0240_WYG_002-16b>¶
八十無兒住此門¶
　　汝永寓大湖以歳歉還舍邂逅喜能為具賦詩贈¶
　　　之¶
不到蓬窗恰一年空村作客遇飢還相逢喜有三飱色¶
況是烹魚送酒船¶
　　次韻呉推官見贈經理達翁家事之什¶
紅泉風俗如鄒魯易合西華數載盟莫把肝腸隨世變¶
常分儋石作人情哦詩豈詫文章好立教先須義利明¶
<pb:KR4d0240_WYG_002-17a>¶
戲問苦廬余子畏論交何重與何輕¶
　　别舅氏¶
表裏真容拜跪妨老夫拱揖謾焚香凋盡雙親一軰行¶
兩世能留獨渭陽劣甥今年七十五花甲戊辰先戊午¶
若非相見皆貧苦多少壚邉好歌舞¶
　　贈故鄉人¶
我家已破出他鄉如連如卓方阜昌豈料囊金隨後散¶
一齊開鋪鬻文章我今濵死秖如許二友猶堪望軒翥¶
<pb:KR4d0240_WYG_002-17b>¶
從頭借問向來誰十室九人非舊主¶
　　憶母¶
蕭小八娘棄我去我生方始十三年如今七十零单五¶
生死途分竟杳然¶
　　客中夏夜即事¶
上綴珠璣為屋蓋旁堆翡翠作屏風醉翁不見身貧賤¶
卧向凉飈清露中¶
　　久為塵事關懷因成一絶¶
<pb:KR4d0240_WYG_002-18a>¶
讀書得趣是神仙未若神仙斷火烟解把老夫理俗窟¶
多時不放上青天¶
　　戲簡宏仲劉九丈¶
明月無長好晴空有晦時君家那與我頭白似新知¶
　　丙子秋作¶
今年時雨即時暘用向田園每恰當刈者不愁耕者喜¶
似曽真宰與商量¶
　　戲贈叔嘉¶
<pb:KR4d0240_WYG_002-18b>¶
七夕劉郎開小筵細君重九病方痊如何依舊煩纎手¶
伏枕呻吟到冬首乃知貴骨真柔弱老夫此語非諧謔¶
劉郎他日有公㕑節序無憂恣行樂¶
　　憫劉家竹¶
陳生將五十無地堪栽竹丈人門逕深兩面千竿緑營¶
營不好事終日眉峰蹙二氣豈相宜此君覺塵俗琅玕¶
訴失所願作陶家菊頼有徐卿兒往往知忘肉¶
　　别蔡伯畛¶
<pb:KR4d0240_WYG_002-19a>¶
我本三山城下居誰人共讀艾軒書固無田宅堪歸老¶
縱有文章適見踈黄石出門多俊逸白頭似子去鄉閭¶
六經正説終茫昧不遣吾儕意氣舒¶
　　客中懷劉九¶
丘嫂貧中出罵言途窮非負昔時恩柴爐夜雨思君處¶
歸共柴壚笑語喧¶
　　贈䝉中¶
田園尚少隠居難場屋勞勞未得官有酒羨君無一事¶
<pb:KR4d0240_WYG_002-19b>¶
餘糧猶足散孤寒¶
　　讀史偶作二首¶
千夫合作一賢人合數賢人是聖神莫道眼前無孔子¶
一身散作萬千身¶
由來識後技無他江左人材氣象豪道理明時身自俯¶
見聞溢處趾空髙¶
　　病眼寄子中¶
連朝黒雨暫晴時山抹浮雲似畵眉貪看須㬰成底相¶
<pb:KR4d0240_WYG_002-20a>¶
不堪病眼怕風吹¶
　　絶交贈伯巳二首¶
忙忙終日暫談𤣥便聴閨房惡罵傳郎壻已灰題柱志¶
親闈曾教斷機賢¶
我讀人間饑死書君歸市肆有錙銖未聞良婦嗔嘉客¶
分遣由來造化殊¶
　　獨宿贈伯巳¶
獨宿空齋夜雨流對床無味不如休論文似汝相逢少¶
<pb:KR4d0240_WYG_002-20b>¶
又被塵埃鋪席囚¶
　　值事有感懷漁溪丘徳基¶
紛紛場屋士聞見是空虛此老何曾學髙懷却有書對¶
人惟靜黙有飯即安居説到榮華事生平不計渠¶
　　姚晉卿溪閣行¶
南院觀溪心已清縈紆更上閣中行西窗車馬市橋横¶
東窗逺山雲霧生日斜沙石淺可數半夜轟雷驅猛雨¶
農圃嘈嘈春水髙誰得身閒延客歌醉後下堦齊拍手¶
<pb:KR4d0240_WYG_002-21a>¶
長株矮樹排花栁主人更要雙眸寛去年拄杖尋長安¶
一行一處狂呼去日日芳園大如許買地此多直幾金¶
千屏萬障為墻堵西湖覽畢歸興忙川無大小人相羊¶
清風明月淛江有酒亷魚賤輸吾鄉¶
　　丘景運生孫叔南生子戲贈以詩二首¶
齒序逢君我在前小兒學語舌初便如君未是生孫早¶
若比他人晚數年¶
兩人鄉曲是同年行坐相推日月先莫道丘公孫是女¶
<pb:KR4d0240_WYG_002-21b>¶
林郎初畵洗兒錢¶
　　北風¶
田園移主只丘墳他邑浮家每斷魂又向隣州為客久¶
北風終夜夢柴門¶
　　悼網山¶
福清一半海為田創邑今垂五百年傖蠻世革儒風起¶
西塘生在網山前介夫凛凛松筠操月魚識解文章到¶
黄檗休誇十二峰鳥窠白嶼空飡過(夢草醵關記末一/句閒紬足之因以)¶
<pb:KR4d0240_WYG_002-22a>¶
(實其/事)¶
　　早梅開後寒日暗天各穿百孔於杖頭欲放一時¶
　　　之野眼戲題絶句跋其後¶
夢中只是醒時魂到老無他學著言好句特然生夢裏¶
醒時却費斧斤痕¶
　　試黜寄余景仁¶
六經不合窮稍深入場下筆無知音吐辭從實理從是¶
誰肯暮途生悔心臨漳推官韙我筆累舉悞疑當第一¶
<pb:KR4d0240_WYG_002-22b>¶
夜光暗擲那有知羣兒久處誰相識¶
　　冬日贈宏仲¶
愛君方始卜鄰居君又移家二里餘日裏苦無時刻到¶
人情便覺往來踈風霜今歳攜盃幾淮淛明年解纜初¶
兄嫂恩多因怨我語言雖惡敢嗔渠¶
　　題黄子正易軒¶
買屋移居已厯年北偏破漏更新椽忽於瓦下得易字¶
鑄在小刀殊駭然主人懽喜檢玉篇易也音揚飛也箋¶
<pb:KR4d0240_WYG_002-23a>¶
儒生例作飛揚想符瑞壯之心益堅中間整頓安書案¶
此物攜來呈我看神扶頃刻聰明開便解卜君門户換¶
文形上下分兩刀刀字成三意如何昔人曾解三刀夢¶
果把一麾時命遭正形五畫為五馬馬字依稀易字寫¶
屋成一百六十秋來厯無從詢鐵冶漁溪市中多學者¶
舉業棄之如土苴吟詩白日費工夫勸君自此知趨舎¶
山水仙鄉出人物課書雖少多簮紱黄生雙眼自超奇¶
莫遜此刀持待兒大書闊榜為易軒我更分毫細討論¶
<pb:KR4d0240_WYG_002-23b>¶
名場變易須容易不到艱難過禹門¶
　　和琴薫閣¶
閣倚琴薰誦子虛果然少壯入鄉書未遊唐殿哦詩句¶
且把牙弦卧海隅有據論文須博浩無根話性合驅除¶
擢犀拔象塵埃裏把出重看是捷途¶
　　賀仲雨斗門¶
濯錦江邉唱絶强孤青和者亦䕫襄厯年雖久地相逺¶
在寢豈止升渠堂縱能帖石防頽㟁隨寓幽居供賞翫¶
<pb:KR4d0240_WYG_002-24a>¶
何如是處斗門雄莆壤萬農生賛歎莊周笑我機械深¶
夏王見我須賞音莫道白頭猶未遇等勞一片活人心¶
　　東林春晚作¶
團欒四靣山我住一山裏相距能幾何開方祇百里日¶
月出東西星辰運終始雲霞千萬狀烟雨無窮美誰云¶
天體大仰看全於此窮儒治生計富盛誰與擬新晴麻¶
麥秀擁戴峰巒起牡丹芍藥歇春意濃未巳野花悉力¶
開白者真珠比薔薇及寶相爭鬭何綺靡藩籬成障幕¶
<pb:KR4d0240_WYG_002-24b>¶
村墟化城市世上豈寂寥俯仰昧斯㫖芙渠開欲來黄¶
菊日可指寒梅即艮卦為魁向年底循環無了日物物¶
從頭理康寜不相放卧病爾為爾¶
　　平步樓¶
主翁面貌不堪誇却是書中意味華因地成樓平似陟¶
開林見樹直仍斜竟日清幽來佛寺有時問荅覺人家¶
厭隨權勢貪情話筭殺肥雞愧滿車¶
　　劉騂子初冠勉以詩¶
<pb:KR4d0240_WYG_002-25a>¶
汝爺十五初裹頭桂堂讀書從我遊汝今裹頭恰十五¶
兩載東林就規矩我身只是前時命汝家歳久無衰盛¶
族人快活羨汝爺汝又勝爺好情性瑩徹温柔好性情¶
更須奮筆趨前程苦思入神方得句才如諸舅豈無甥¶
　　叔嘉叔平既斬衰祝之以詩¶
大兒年十四三五不知八源流於其母造化何太察小¶
兒十歳周松竹不知對吾休置奴婢天遣供井碓我昔¶
訓童多虛受人家怨愚智暗中分何以償渠願怪我自¶
<pb:KR4d0240_WYG_002-25b>¶
生兒寒窗仍未睹親朋責我苛誨之非莽鹵易教委虛¶
談過庭秖取笑誰將蝴蜨飛勒作秋蟬呌廼舅久從游¶
村巫語又聴身死欲葬埋發掘安可憑兩世太平山此¶
墓何人主有房既分𣲖無息堪應舉農商攀不及矧乃¶
君子儒生前聊爾爾没後真卑汚他日主我喪通經得¶
兩郎試之以巨創整整到大祥願汝且康健送我歸山¶
崗¶
　　貧病¶
<pb:KR4d0240_WYG_002-26a>¶
正圖奔走救寒饑喘𠻳那堪力已疲意是無錢休買藥¶
情知有命不求醫舊恩莫報空懷念新識相逢淡更宜¶
多少貧交書畀我觸來又得一篇詩¶
　　李氏園¶
開方數畝地委曲多門墻咫尺闤闠間縈帶谿山傍入¶
巷見顔子簞瓢想淒涼變化若夢中忽成摩詰莊主人¶
華副實好遊心不荒引水灌花木築墻收稻粱六月無¶
暑氣池臺足徜徉日斜留客浴清淨如寶坊迥迥過天¶
<pb:KR4d0240_WYG_002-26b>¶
象艷艷流坤光暫來吟未到留歸作者囊¶
　　試黜題盧子俞所居¶
門外冬青八九株去去株間各丈餘晚禾翦穂上囷儲¶
黄藳堆兼緑葉居老夫晨出觀道腴攜笻邐迤來東廬¶
世界在前君悟歟饑寒火宅飽華胥主人慰我下鄉書¶
謝之飬生祇業儒雖然鄰酒欠錢沽粥飰可以供朝晡¶
四壁雖然一物無半年聚稈為薪芻但愁賦税吏追呼¶
鞭撻白丁省限踰¶
<pb:KR4d0240_WYG_002-27a>¶
　　歛石堂頭有老夫善排遣之語因答以詩¶
本來無悶可消除生死窮通一任渠若到于今更排遣¶
讀書何處是工夫¶
　　伯温索詩賀令姊夫生朝¶
一生開講度殘年紏者勞勞與辦錢恰似叢林充化士¶
厯多世態得真禪忽教衰老親題䟽也且低垂敢自賢¶
隨順却遭開眼白屈伸誰識草經𤣥官催租賦鞭笞急¶
家乏樵蘇色語煎節序酒殽雖可廢妻孥溝壑恐將填¶
<pb:KR4d0240_WYG_002-27b>¶
不成底事空歸去别問良媒解倒懸樂内太深顔氏子¶
生朝索賀郭郎篇¶
　　謝丘伯已送酒芋¶
二劉兄弟雖可語其如斛靣已尖量天差一婦各監係¶
跬步不容越隄防羨餘置産晨夕忙老夫押花亦歸疆¶
縉紳意態生堂堂苞苴來往堪嗟傷僕夫方遣邸音到¶
疾足追囘他送將跏趺禪伯坐髙堂棒喝驚人宗㫖揚¶
東家小兒廸功郎羞茶饋乳分名香先生方寸古書藏¶
<pb:KR4d0240_WYG_002-28a>¶
有時夜半開晶光温故知新滋味長欲傳對面無承當¶
蹲鴟三十新酒芳忽然餉我非世常何以報之愧空囊¶
百尺竿頭與翺翔男牽女挽細君狂不放逍遙隨老莊¶
　　聴雨¶
逋負關心糴穀償麥苖準擬貼春糧連宵不寢聴微雨¶
錯喜簷花滴數行¶
　　元夕同社衆攜燈上山謁神祠¶
城中簫鼔閙鰲山燈火千村别一般今夕崔嵬行樂處¶
<pb:KR4d0240_WYG_002-28b>¶
向時模倣仰頭看¶
　　聞雷¶
先春三日已聞雷驅得長空一雨來莫問隂陽今失序¶
磽園且喜趂犂開¶
　　壽山種柑命名學圃¶
數畝崎嶇帶寺傍水頽沙石古來荒住山有道神通現¶
學圃成蹊鬼魅藏每隔歳華留碩果早從春事媚幽香¶
黄橙緑橘真堪詠勝是長年引興長¶
<pb:KR4d0240_WYG_002-29a>¶
　　題林仲雨皦日庵¶
詩仙庵未作與我話庵名素髪來為客朱甍始落成變¶
風情性語皦日死生盟君老身猶健雌埋一劍横¶
　　用余子畏韻其詩有警句云若知瓦礫真成道便¶
　　　覺珠璣不屬君¶
少長城闉老一村平生好語不曽聞百年馬鬛空埋我¶
三載鼇頭更祝君幸有鄰僧分隙地豈無座主識雄文¶
須㬰忍死攜笻立更看崢嶸足躡雲¶
<pb:KR4d0240_WYG_002-29b>¶
　　聴呉畢聞講杜詩今夕行因效釋子偈體成一絶¶
春秋皆貶事無褒莊子思之意若何下筆便為齊物論¶
大家命酒且髙歌¶
　　幽景¶
山海吾鄉備移供不厭餐恰如行建劍幽景享多般¶
　¶
　¶
　樂軒集巻二¶
